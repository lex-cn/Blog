# 孔子集语

君子不可以不学，见人不可以不饬，君子不可以不学，见人不可以不饬。不饬无貌，无貌
不敬，不敬无礼，无礼不立。夫远而有光者，饬也；近而逾明者，学也。

--《尚书大传略说》

孔子曰：君子有三忧，弗知可无忧与；知而不学，可无忧与；学而不行，可无忧与？

--《韩诗外传卷一》

子曰：不学而好思，虽知不广矣。学而慢其身，虽学不尊矣。不以诚立，虽立不久矣。诚
未着而好言，虽言不信矣。美材也，而不闻君子之道，隐小物以害大物者，灭必及身矣。

--《韩诗外传卷六》

